{
    "summary": "  * Prenumerera\n  * Aktuellt\n  * \u00c4mnen\n    * Mat & h\u00e4lsa\n    * Aktivt hundliv\n    * Valpliv\n    * Hundskolor\n    * Bloggar\n    * Tips och tricks\n    * Quiz\n  * Tidningen\n    * E-tidning\n    * Vanliga fr\u00e5gor\n    * Mina sidor\n    * Prenumerera\n  * Kontakt\n  * S\u00f6k\n\n#  Vilket s\u00e4tt \u00e4r b\u00e4st f\u00f6r att tr\u00e4na en hund?\n\n25 februari, 2022 |  Elisabet Broome\n\nVilket s\u00e4tt \u00e4r b\u00e4st f\u00f6r att tr\u00e4na en hund?\n\n**Lyckliga och lydiga hundar \u00e4r \u00f6nskem\u00e5let. Men hur lyckas man p\u00e5 b\u00e4sta vis n\u00e5\ndet?  Ja, vilket s\u00e4tt \u00e4r b\u00e4st f\u00f6r att tr\u00e4na en hund?**\n\nDet har sen l\u00e4nge funnits olika metoder f\u00f6r att tr\u00e4na hundar. F\u00f6rr i tiden\nanv\u00e4ndes oftare en bestraffningsbaserad metod. N\u00e4r hunden gjorde fel sa man\n\u201dFy!\u201d, eller  drog i kopplet. Numera anv\u00e4nder de flesta en s\u00e5 kallad\nbel\u00f6ningsbaserad metod, n\u00e4r hunden g\u00f6r r\u00e4tt blir det godis och ber\u00f6m!\n\n## Tr\u00e4na hundar\n\nMan kan allts\u00e5 g\u00f6ra en grov uppdelning av de olika tr\u00e4ningsmetoderna,\nbestraffnings- och bel\u00f6ningsbaserade metoder. I den s\u00e5 kallad\nbestraffningsmetoden anv\u00e4nder man sig av obehag f\u00f6r hunden n\u00e4r den inte beter\nsig som man \u00f6nskar. I bel\u00f6ningsmetoden anv\u00e4nder man sig av bel\u00f6ningar n\u00e4r\nhunden g\u00f6r r\u00e4tt. B\u00e5da s\u00e4tten kan s\u00e5klart anv\u00e4ndas f\u00f6r att f\u00e5 en hund att l\u00e4ra\nsig saker. Fr\u00e5gan \u00e4r vad de har f\u00f6r effekt p\u00e5 hundens m\u00e5ende och dess\nrelationen till matte/husse?\n\n## Ny forskning\n\nMan vet sen tidigare att hundar som tr\u00e4nas med bestraffningsbaserad tr\u00e4ning\nhar st\u00f6rre risk att utveckla os\u00e4kerhet och olika beteendeproblem. Problemet \u00e4r\natt den h\u00e4r forskningen har varit baserat p\u00e5 uppgifter p\u00e5 \u00e4garnas egen\nbed\u00f6mning av tr\u00e4ningsmetoder och hundbeteende.\n\nI en studie som blev klar f\u00f6r ett \u00e5r sen har en portugisisk forskargrupp\nanv\u00e4nt sig av betydligt noggrannare metoder f\u00f6r att unders\u00f6ka fr\u00e5gan. Och \u00e4ven\nh\u00e4r drar forskarna slutsatsen att bestraffningsbaserad tr\u00e4ning riskerar att\nf\u00f6rs\u00e4mra hundars v\u00e4lf\u00e4rd. B\u00e5de under sj\u00e4lva tr\u00e4ningen och efter tr\u00e4ning.\n\n## H\u00f6gre niv\u00e5er av stress\n\nResultaten visade att hundar som tr\u00e4nades med bestraffningsbaserade metoder i\nst\u00f6rre grad visade stressrelaterade beteenden under sj\u00e4lva tr\u00e4ningen. Hundarna\nhade dessutom h\u00f6gre niv\u00e5er av stresshormoner i salivprov som togs i anslutning\ntill lektionerna. Inte nog med det, hundarna var dessutom mer \u201cpessimistiska\u201d\ni ett av testen, vilket tyder p\u00e5 en l\u00e5ngvarig negativ effekt p\u00e5 hundarnas\npsykiska tillst\u00e5nd.\n\nSlutsats: Bestraffningsbaserad tr\u00e4ning riskerar att f\u00f6rs\u00e4mra hundars v\u00e4lf\u00e4rd.\nOch det g\u00e4ller b\u00e5de under tr\u00e4ning och efter tr\u00e4ning.  \n\n## Vill du l\u00e4sa mer:\n\nhttps://pubmed.ncbi.nlm.nih.gov/33326450/\n\n## Artiklar p\u00e5 samma \u00e4mnen\n\n  * __ Tr\u00e4na i naturen \u2013 3 enkla grund\u00f6vningar \n\n### Missa inget!\n\nPrenumerera kostnadsfritt p\u00e5 v\u00e5rt nyhetsbrev.\n\n### Aktuellt\n\nLadda fler\n\nHittade inget...\n\n____  \n  \nPolicy f\u00f6r datahantering, integritet och cookies  \n  \n\u00a9 2024 H\u00e4rliga Hund. All Rights Reserved.  \n\n",
    "links": "[]"
}