{
    "summary": "  * Kurser \n  * Onlinekurser \n  * Hundsportcenter \n  * Instrukt\u00f6ren \n\n##  Bel\u00f6ningsbaserad hundtr\u00e4ning\n\n24/3/2020\n\n0 Comments\n\n\n\nP\u00e5 m\u00e5nga hundtr\u00e4nare och hundinstrukt\u00f6rers hemsidor kan man ofta l\u00e4sa att\npersonen i fr\u00e5ga anv\u00e4nder sig av \"bel\u00f6ningsbaserad tr\u00e4ning\". Men vad inneb\u00e4r\ndet, **egentligen?**  \n  \nN\u00e4r jag under \u00e5ren har tr\u00e4ffat m\u00e4ngder av olika hundtr\u00e4nare och instrukt\u00f6rer\nhar jag insett att detta \u00e4r en beskrivning av hundtr\u00e4ning som anv\u00e4nds flitigt.\nMen det har ocks\u00e5 blivit tydligt f\u00f6r mig att det finns m\u00e5nga olika tolkningar\nvad \"bel\u00f6ningsbaserad tr\u00e4ning\" egentligen inneb\u00e4r.  \n  \n **D\u00e4rf\u00f6r t\u00e4nker jag i detta inl\u00e4gg f\u00f6rs\u00f6ka reda ut f\u00f6r er hur jag t\u00e4nker\nkring \"bel\u00f6ningsbaserad tr\u00e4ning\".**  \n  \n **N\u00e4r jag tr\u00e4nar hund g\u00f6r jag det med bel\u00f6ningsbaserad tr\u00e4ning.  **  \nDet inneb\u00e4r inte bara att jag v\u00e4ljer att bel\u00f6na beteenden som jag vill se mer\nav.  \nDet kan man faktiskt g\u00f6ra utan att anv\u00e4nda sig av bel\u00f6ningsbaserad tr\u00e4ning.  \nFr\u00e5gan \u00e4r mer hur jag hanterar det som ibland \u00e4r \"fel\" beteenden, det vill\ns\u00e4ga o\u00f6nskade beteenden.  \n  \nBel\u00f6nings **bas** erad tr\u00e4ning inneb\u00e4r just det. Att basen, grunden i min\ntr\u00e4ningsfilosofi \u00e4r bel\u00f6ningar. Jag tillf\u00f6r d\u00e4rf\u00f6r  **inte** straff och obehag\ni min tr\u00e4ning f\u00f6r att ber\u00e4tta f\u00f6r en hund att det hen g\u00f6r precis d\u00e4r och d\u00e5 \u00e4r\nfel,  \n  \nIst\u00e4llet f\u00f6r att tills\u00e4tta obehag n\u00e4r en hund g\u00f6r n\u00e5got o\u00f6nskat v\u00e4ljer jag att\nguida hunden(och dess \u00e4gare) till att ers\u00e4tta det o\u00f6nskade beteendet med ett\n\u00f6nskv\u00e4rt beteende. Detta g\u00f6r jag igenom att \u00e5terg\u00e5 till grunden i min\nhundtr\u00e4ning. Att med hj\u00e4lp av effektiva bel\u00f6ningar som hunden vill arbeta f\u00f6r\nl\u00e4ra in \u00f6nskv\u00e4rda beteenden och inte ge utrymme f\u00f6r o\u00f6nskade beteenden. P\u00e5 s\u00e5\ns\u00e4tt f\u00e5r jag hundar som med gl\u00e4dje och engagemang lyssnar p\u00e5 sina f\u00f6rare.  \n  \nM\u00e5let med mina kurser, problembeteende-coachning och tr\u00e4ningar \u00e4r densamma som\nhos andra. Jag jobbar f\u00f6r att hundarna ska ha en vilja att arbeta med sina\nf\u00f6rare, Jag jobbar f\u00f6r att hundarna ska vara lyh\u00f6rda, uppvisa \u00f6nskv\u00e4rda\nbeteenden och m\u00f6ta \u00e4garens krav och \u00f6nskem\u00e5l.  \n  \nAtt jag arbetar med bel\u00f6ningsbaserad tr\u00e4ning inneb\u00e4r _inte_  att hundar hos\nmig beter sig precis hur som helst och g\u00f6r precis vad som faller dom in. Och\ninte heller skiljer sig m\u00e5lbilden m\u00e4rkv\u00e4rdigt fr\u00e5n andra tr\u00e4nare eller\ninstrukt\u00f6rer. Vi arbetar till exempel under en vardagslydnadskurs med\nkoppelg\u00e5ende, inkallningar, stadga osv, med m\u00e5let att hundarna ska lyssna och\nvara engagerade, precis som alla andra.  \n  \nDet som d\u00e4remot skiljer n\u00e5gon som tr\u00e4nar med bel\u00f6ningsbaserad- ist\u00e4llet f\u00f6r\nstraffbaserad tr\u00e4ning \u00e5t \u00e4r v\u00e4gen till m\u00e5let. Att v\u00e5r v\u00e4g best\u00e5r av ett lite\nannorlunda uppl\u00e4gg med mer fokus p\u00e5 det positiva. Och mer fokus p\u00e5 bel\u00f6ningar.\n\n**Etiskt f\u00f6rsvarbart**  \nJag anser att bel\u00f6ningsbaserad tr\u00e4ning \u00e4r det mest etiskt f\u00f6rsvarbara\ntr\u00e4ningss\u00e4ttet n\u00e4r vi arbetar med v\u00e5ra hundar.  \n  \nD\u00e4remot vet jag att de som st\u00e5r p\u00e5 andra sidan av detta mynt och arbetar med\nstraffbaserad tr\u00e4ning \u00e4ven anser sin tr\u00e4ning som \"etisk f\u00f6rsvarbar\". M\u00e5nga ser\nstraffen som n\u00e5got n\u00f6dv\u00e4ndigt, som n\u00e5got hunden beh\u00f6ver f\u00f6r att m\u00e5 bra. F\u00f6r\natt ha ramar att h\u00e5lla sig inom.  \n  \nAtt diskutera detta \u00e4r n\u00e5got som inte l\u00f6nar sig i l\u00e4ngden, utan snarare leder\ntill en st\u00f6rre polarisering i hundv\u00e4rlden. D\u00e4rf\u00f6r v\u00e4ljer jag att inte skriva\nmer om etiken. Etik och moral \u00e4r det som finns inom oss. Jag kan inte p\u00e5st\u00e5\natt n\u00e5gon annan m\u00e4nniska tycker fel.  \n  \nD\u00e4remot. N\u00e5got jag alltid kan argumentera med, som \u00e4r konkret, \u00e4r att\nforskningen visar p\u00e5 att bel\u00f6ningsbaserad tr\u00e4ning, utan tvekan, \u00e4r det mest\neffektiva s\u00e4ttet att tr\u00e4na p\u00e5.  \n  \nDet i samband med min egna erfarenhet och \u00f6vertygelsen om att bem\u00f6ta djur och\nm\u00e4nniskor med respekt, med h\u00e4nsyn till individen och med en stor portion\nempati g\u00f6r att jag k\u00e4nner mig oerh\u00f6rt trygg i mitt val av tr\u00e4ningsfilosofi.\n\n0 Comments\n\n  \n  \n  \n\n## Leave a Reply.\n\n|\n\n## Bloggen\n\nBloggen \u00e4r en del i min vision att hundkunskap och hundtr\u00e4ning ska vara l\u00e4tt,\nroligt, och tillg\u00e4ngligt f\u00f6r alla.  \n  \nI denna blogg kan ni finna fakta, tr\u00e4ningstips och inspiration till att g\u00f6ra\ndin och din hunds vardag och tr\u00e4ning mer effektiv och mycket roligare!  \n  \nVill du veta mer om mig som skriver denna blogg?  \n  \n\u200bKlicka p\u00e5 fliken \"Instrukt\u00f6ren\" h\u00f6gst upp p\u00e5 hemsidan f\u00f6r att l\u00e4sa mer.\n\n## Arkiv\n\nMarch 2020  \n\n## Kategorier\n\nAll  \n\nRSS Feed\n\n  \n  \n---|---  \n  \n**ISABELL TRONELIUS - HUNDKONSULT  \n** \u200b\n\n|\n\n**Adress  \n\u200bKoppardalsv\u00e4gen 56, Avesta**\n\n|\n\n**E-post:  \n\u200bithundkonsult@gmail.com**\n\n|\n\n**Telefon nr:  \n070-6451291**  \n  \n---|---|---|---  \n  \n|  \n  \n---|---  \n  \nProudly powered by Weebly\n\n  * Kurser \n\n    * Aktuellt \n    * Privattr\u00e4ning \n    * Gemensamma tr\u00e4ningar \n    * Externa kurser \n    * Onlinekurser \n\n  * Onlinekurser \n  * Hundsportcenter \n  * Instrukt\u00f6ren \n\n  * Aktuellt \n  * Privattr\u00e4ning \n  * Gemensamma tr\u00e4ningar \n  * Externa kurser \n  * Onlinekurser \n\n  * Empty Cart\n\nSubtotal: SEK 0.00\n\nCheckout\n\n",
    "links": "[{\"link\": \"https://www.ithundkonsult.com/\", \"text\": \"\"}, {\"link\": \"https://www.ithundkonsult.com/kurser.html\", \"text\": \"\\n\\t\\t\\t\\tKurser\\n\\t\\t\\t\"}, {\"link\": \"https://www.ithundkonsult.com/hundsportcenter.html\", \"text\": \"\\n\\t\\t\\t\\tHundsportcenter\\n\\t\\t\\t\"}, {\"link\": \"https://www.ithundkonsult.com/instruktoumlren.html\", \"text\": \"\\n\\t\\t\\t\\tInstrukt\u00f6ren\\n\\t\\t\\t\"}, {\"link\": \"https://www.ithundkonsult.com/blogg/beloningsbaserad-hundtraning\", \"text\": \"Bel\u00f6ningsbaserad hundtr\u00e4ning\"}, {\"link\": \"https://www.ithundkonsult.com/blogg/beloningsbaserad-hundtraning#comments\", \"text\": \"\\n\\t\\t0 Comments\\n\\t\"}, {\"link\": \"https://www.ithundkonsult.com/blogg/beloningsbaserad-hundtraning#comments\", \"text\": \"\\n\\t\\t0 Comments\\n\\t\"}, {\"link\": \"https://www.ithundkonsult.com/blogg/archives/03-2020\", \"text\": \"March 2020\"}, {\"link\": \"https://www.ithundkonsult.com/blogg/category/all\", \"text\": \"All\"}, {\"link\": \"https://www.ithundkonsult.com/3/feed\", \"text\": \"\"}, {\"link\": \"https://www.ithundkonsult.com/kurser.html\", \"text\": \"\\n\\t\\t\\t\\tKurser\\n\\t\\t\\t\"}, {\"link\": \"https://www.ithundkonsult.com/aktuellt.html\", \"text\": \"\"}, {\"link\": \"https://www.ithundkonsult.com/privattraumlning.html\", \"text\": \"\"}, {\"link\": \"https://www.ithundkonsult.com/gemensamma-traumlningar.html\", \"text\": \"\"}, {\"link\": \"https://www.ithundkonsult.com/externa-kurser.html\", \"text\": \"\"}, {\"link\": \"https://www.ithundkonsult.com/onlinekurser.html\", \"text\": \"\"}, {\"link\": \"https://www.ithundkonsult.com/hundsportcenter.html\", \"text\": \"\\n\\t\\t\\t\\tHundsportcenter\\n\\t\\t\\t\"}, {\"link\": \"https://www.ithundkonsult.com/instruktoumlren.html\", \"text\": \"\\n\\t\\t\\t\\tInstrukt\u00f6ren\\n\\t\\t\\t\"}, {\"link\": \"https://www.ithundkonsult.com/aktuellt.html\", \"text\": \"\"}, {\"link\": \"https://www.ithundkonsult.com/privattraumlning.html\", \"text\": \"\"}, {\"link\": \"https://www.ithundkonsult.com/gemensamma-traumlningar.html\", \"text\": \"\"}, {\"link\": \"https://www.ithundkonsult.com/externa-kurser.html\", \"text\": \"\"}, {\"link\": \"https://www.ithundkonsult.com/onlinekurser.html\", \"text\": \"\"}]"
}