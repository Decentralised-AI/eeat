{
    "summary": "Hoppa till inneh\u00e5ll\n\n# Maria Willers med Milton & Tryggve\n\n## Bel\u00f6ningsbaserad hundtr\u00e4ning. \u2013 Egen tr\u00e4ning. -Livet.\n\n# Prim\u00e4r meny\n\nMeny\n\n  * Hem\n  * Maria, Milton & Tryggve\n  * Maria Willers hundkraft\n\n#  Etikett bel\u00f6ningsbaserad tr\u00e4ning\n\n# T\u00e4nk som om du vore din hund!\n\n4 mars, 2021Maria Willers L\u00e4mna en kommentar\n\nJag upplever att de personer som tr\u00e4nar mycket hund och \u00e4r insatta i inl\u00e4rning\nofta har l\u00e4tt f\u00f6r att ber\u00f6mma sin hund och inte l\u00e4gger \u201dfel\u201d som sker i\ntr\u00e4ningen p\u00e5 sin hund (inklusive mindre popul\u00e4ra beteenden hunden kan t\u00e4nkas\nutf\u00f6ra i vardagen) utan p\u00e5 sig sj\u00e4lva. Helt r\u00e4tt som s\u00e5dant d\u00e5 hunden aldrig\ng\u00f6r \u201dfel\u201d utan kort och gott g\u00f6r det den l\u00e4rt sig och efter vad som l\u00f6nar sig!\nMen jag upplever lika ofta att vi tv\u00e5benta \u00e5 andra sidan kan ha v\u00e4ldigt l\u00e4tt\nf\u00f6r att d\u00f6ma oss sj\u00e4lva n\u00e4r det inte g\u00e5r som vi vill.\n\nMin egna senaste fallgrop d\u00e4r jag d\u00f6mt mig sj\u00e4lv \u00e4r att jag t\u00e4nkt att ja men\ndet d\u00e4r KAN jag ju! \u00c4nd\u00e5 g\u00f6r jag det inte och tar mig inte i \u201dm\u00e5l\u201d, vilket\nskapar frustration/obehagsk\u00e4nslor d\u00e5 jag tycker jag \u00e4r urkass som inte g\u00f6r\nfast jag ju kan.\n\nMEN har ni t\u00e4nkt p\u00e5 en sak\u2026 T\u00e4nk p\u00e5 en valp som ska l\u00e4ra sig sitt. Jag kan\nofta h\u00f6ra nya hund\u00e4gare uttala att min hund KAN sitt men g\u00f6r det inte och\nlyssnar inte p\u00e5 vad jag s\u00e4ger. Jag kan d\u00e5 l\u00e4ttsamt b\u00f6rja introducera tanken\noch prata om att fr\u00e5gan \u00e4r om valpen verkligen KAN sitt d\u00e5? Jag menar\u2026 vad\nmenas med att kunna saker som t.ex. sitt. Det \u00e4r ju en sak att kunna sitt p\u00e5\nsignal f\u00f6r valpen n\u00e4r den \u00e4r i sin vana milj\u00f6 p\u00e5 hemmaplan. Med en fokuserad\n\u00e4gare och utan andra valpar, doftfl\u00e4ckar, m\u00e4nniskor, fladdrande l\u00f6v\u2026 o.s.v.\nrunt sig.\n\nEn hund kan ju kunna en sak som t.ex. sitt i en specifik setup men inte i en\nannan. Vi kan inte f\u00f6rv\u00e4nta oss att en hund ska kunna t.ex. SITT i alla\nmilj\u00f6er och kanske med en nerv\u00f6s matte som det l\u00e4tt kan bli i till exempel en\nkurssituation eller f\u00f6r att inte tala om p\u00e5 t\u00e4vling om det inte tr\u00e4nats och\nbel\u00f6nats. Det beh\u00f6ver tr\u00e4nas, tr\u00e4nas och tr\u00e4nas och ges de f\u00f6ruts\u00e4ttningar som\nbeh\u00f6vs h\u00e4r och nu, d\u00e4r och d\u00e5 f\u00f6r att hunden ska kunna klara av att utf\u00f6ra\nSITT p\u00e5 signal. H\u00e4r \u00e4r det jag som \u00e4gare som beh\u00f6ver ta ansvaret att tr\u00e4na p\u00e5\nett schysst, roligt och lagom l\u00e4tt och utmanande med genomt\u00e4nkta kriterier f\u00f6r\natt n\u00e5 till m\u00e5let tillsammans. Att till exempel st\u00e5 och upprepa sitt, sitt,\nsitt\u2026 m\u00e5nga g\u00e5nger \u00e4r inte en l\u00f6sning f\u00f6r att f\u00e5 hunden att l\u00e4ra. F\u00f6r hunden\nblir beteendet bara mer och mer utjatat och det bli en avl\u00e4rning ist\u00e4llet f\u00f6r\ninl\u00e4rning. Enkelt uttryckt kan man s\u00e4ga att hundar g\u00f6r det som l\u00f6nar sig i\nderas v\u00e4rld! (Sen \u00e4r det ju lite mer \u201dkomplext\u201d \u00e4n s\u00e5 rent tr\u00e4ningsm\u00e4ssigt men\njag tror ni \u00e4r med mig h\u00e4r).\n\nS\u00e5 vad har d\u00e5 det h\u00e4r med oss tv\u00e5beningar att g\u00f6ra. Jo, men det samma g\u00e4ller\nv\u00e4l ocks\u00e5 f\u00f6r oss?! Tillbaka till min frustration om att tycka jag \u00e4r urkass\nsom inte g\u00f6r fast jag ju kan. D\u00e5 \u00e4r kanske den relevanta fr\u00e5gan\u2026 Ja, men kan\njag det verkligen d\u00e5? Om jag inte g\u00f6r? Svaret \u00e4r r\u00e4tt s\u00e5 givet NEJ det kan jag\ninte. Kan jag inte s\u00e5 \u00e4r det v\u00e4l lika illa att tycka jag \u00e4r kass som om jag\nskulle tycka att min hund beter sig kasst f\u00f6r att hen inte kan SITT n\u00e4r det\nspringer runt andra valpar m.m. n\u00e4r vi inte tr\u00e4nat p\u00e5 det och inte bel\u00f6nat upp\nbeteendet. Med hundar t\u00e4nker jag alltid vad \u00e4r det som g\u00f6r att min hund inte\nkan t.ex. SITT i den h\u00e4r situationen? \u00c4r milj\u00f6n runt f\u00f6r sv\u00e5r/ny? \u00c4r jag\notydlig? (t.ex. har jag f\u00e5tt byta min liggsignal till L\u00c4GG d\u00e5 SITT och LIGG\nl\u00e4t f\u00f6r lika varandra och jag blev allts\u00e5 otydlig f\u00f6r min hund (tack husse f\u00f6r\natt du p\u00e5talade hur lika jag l\u00e4t i mina uttal)). Har jag tillr\u00e4ckligt bra l\u00f6n\ntill min hund s\u00e5 hen vill g\u00f6ra det jag ber om? \u00c4r min hund f\u00f6r tr\u00f6tt/har ont?\u2026\nVILL jag g\u00f6ra det jag t\u00e4nker att jag ska g\u00f6ra? Beh\u00f6ver jag g\u00f6ra det? Om inte\nkanske jag ska sl\u00e4ppa uppgiften helt och h\u00e5llet. Hur \u00e4r milj\u00f6n runt mig?\nBeh\u00f6ver jag minimera st\u00f6rningar? Vad \u00e4r det som st\u00f6r ut? Vilka f\u00f6ruts\u00e4ttningar\nbeh\u00f6ver just JAG som individ f\u00f6r att g\u00f6ra eller inte g\u00f6ra det jag inte g\u00f6r? \ud83d\ude09\n\nLite f\u00f6rl\u00e5tande kan tanken om att vi alla g\u00f6r s\u00e5 gott vi KAN vara ocks\u00e5 n\u00e4r vi\nm\u00f6ter personer som har en helt annan verklighetsuppfattning \u00e4n en sj\u00e4lv.\nTycker ordspr\u00e5ket; \u201dD\u00e4r kunskapen tar slut tr\u00e4der v\u00e5ldet in (fysiskt eller\nverbalt)\u201d passar in h\u00e4r. F\u00f6r att personer g\u00f6r s\u00e5 gott som de kan s\u00e5 \u00e4r det\ninte lika med att acceptera allt som g\u00f6rs eller s\u00e4gs. Jag har sj\u00e4lv brutit\nkontakter d\u00e4r v\u00e5ra m\u00f6ten inte supportat mig alls till att bli en gladare,\nn\u00f6jdare, mer avslappnad och b\u00e4ttre person. Tv\u00e4rtemot har m\u00f6tena pr\u00e4glats av\natt jag anpassat mig, f\u00e5tt mig att m\u00e5 s\u00e4mre, bli sp\u00e4nd, tvivla mer och mer p\u00e5\nmig sj\u00e4lv och gett mig mindre sj\u00e4lvf\u00f6rtroende/sj\u00e4lvk\u00e4nsla. D\u00e5 \u00e4r det b\u00e4ttre\natt bryta n\u00e4r en kan.\n\nVar reko och schysst b\u00e5de mot din hund OCH dig sj\u00e4lv. Att tycka vi \u00e4r kassa\nf\u00f6r att vi inte g\u00f6r saker hj\u00e4lper f\u00f6ga. VILL jag g\u00f6ra det till att b\u00f6rja med?\nBacka ett par steg (precis som i hundtr\u00e4ning) och g\u00f6r det enklare och se vad\nbeh\u00f6ver vi som individ innan, under, efter det beteende vi vill se mer av? Och\nfungerar inte de hj\u00e4lper vi s\u00e4tter in f\u00f6r att det ska funka? D\u00e5 \u00e4r det\nf\u00f6rmodligen inte just det som faktiskt \u00e4r en hj\u00e4lp utan n\u00e5gonting annat. \ud83d\ude09\n\nDET h\u00e4r blev en j\u00e4ttel\u00e5ng text och vad jag vill uttrycka \u00e4r v\u00e4l egentligen:\nStr\u00e4ck p\u00e5 dig, var stolt och umg\u00e5s med personer som vill se dig blomma! F\u00f6r\nmin del \u00e4r det personer som ser mig, som peppar, som v\u00e5gar s\u00e4ga till mig p\u00e5\nriktigt n\u00e4r jag h\u00e5ller p\u00e5 att fega ur eller om jag \u00e4r p\u00e5 v\u00e4g att g\u00f6ra/inte\ng\u00f6ra saker som inte gagnar, som tror p\u00e5 mig, som finns d\u00e4r\u2026 Som ocks\u00e5 visar\nsig sj\u00e4lva, ber om support och kan tycka annorlunda \u00e4n jag. Ni \u00e4r flera och\njag \u00e4r s\u00e5 tacksam \u00f6ver att ni finns i mitt liv!\n\nNU v\u00e4ntar jag sp\u00e4nt p\u00e5 ett mejlsvar som kommer inneb\u00e4ra en ytterligare\nutveckling av hundverksamheten fram\u00f6ver. \ud83d\ude42 Jag kommer hoppa p\u00e5 och g\u00f6ra n\u00e5got\nsom jag i flera \u00e5r sagt att nej det d\u00e4r \u00e4r inte f\u00f6r mig. Forts\u00e4ttning f\u00f6ljer\u2026\n\nKRAM till oss alla! Ha det hunderbart. \ud83d\ude42\n\n# Att ge upp, eller \u00e4r det acceptans?!\n\n9 september, 2020Maria Willers 2 kommentarer\n\nSkrev ett inl\u00e4gg p\u00e5 facebook som l\u00f6d ungef\u00e4r s\u00e5 h\u00e4r:\n\n\u201dDet \u00e4r inte n\u00e5gon vits att f\u00f6rs\u00f6ka \u00e4ndra p\u00e5 det som inte g\u00e5r att f\u00f6r\u00e4ndra.\nIbland \u00e4r det oerh\u00f6rt sv\u00e5rt att acceptera. Ibland \u00e4r det bara envist och\n\u201ddumt\u201d. Ge ditt allt f\u00f6r att f\u00f6r\u00e4ndra det du vill och det finns m\u00f6jligheter\ntill. S\u00f6k kunskap s\u00e5 du f\u00e5r f\u00f6rst\u00e5nd att kunna se skillnaden. H\u00e5ller du p\u00e5 att\nge upp eller \u00e4r det faktiskt acceptans till n\u00e5got du inte kan f\u00f6r\u00e4ndra hur\nmycket du \u00e4n ger ditt allt.\u201d\n\nMitt dagens ord den dag jag skrev inl\u00e4gget var: ACCEPTANS.\n\nJag fick flera kommentarer p\u00e5 inl\u00e4gget som jag gillade skarpt. Det h\u00e4r \u00e4r ett\nav flera:\n\n\u201dKanske inte ett dagens ord, men jag har en diagnos. Man kan beh\u00f6vs p\u00e5minna\nsig om den diagnosen ibland.\u201d\n\nBroderi vid Sigtunastiftelsen, tack f\u00f6r bilden och fb.inl\u00e4gg Bibbi.\n\nS\u00e5 vad \u00e4r det d\u00e5 jag accepterat. Det sv\u00e5raste av sv\u00e5raste t\u00e4nker jag inte ens\nskriva om. D\u00e4r har jag en bit kvar.\n\nN\u00e5got jag jobbat l\u00e4nge f\u00f6r och trott p\u00e5 \u00e4r min l\u00f6pning. Att komma tillbaka\ntill att springa och d\u00e5 inte bara n\u00e5gra fjuttiga minuter utan att kunna\nspring, springa p\u00e5 riktigt. I alla fall 5km, eller varf\u00f6r inte  en mil eller\ntv\u00e5. F\u00e5 springa lopp, springa med voffsing framf\u00f6r mig (canicross), agility\noch s\u00e5 karaten som kr\u00e4ver att h\u00e4lsena/foten/jag h\u00e5ller f\u00f6r belastning med\nhopp, spring, djupa positioner\u2026 N\u00e4r jag blickar tillbaka s\u00e5 ser jag att jag\nhar gjort rehab, jag har tagit support i flera \u00e5r och \u00e5ren har till slut\nblivit r\u00e4tt s\u00e5 m\u00e5nga med b\u00e5de + & -. Det har inte h\u00e5llit utan n\u00e5gon form av\nbakslag kommer n\u00e4r jag f\u00f6rs\u00f6ker \u00f6ka om \u00e4n s\u00e5 f\u00f6rsiktigt och klokt (ibland har\njag \u00e4ven f\u00f6rs\u00f6kt \u00f6ka v\u00e4ldigt oklokt \ud83d\ude2e ).\n\nS\u00e5 med motvilliga k\u00e4nslor s\u00e5 har jag accepterat att nej jag f\u00e5r faktiskt\nacceptera att jag ska inte spring, springa\u2026 Min kropp h\u00e5ller inte f\u00f6r den\nbelastningen helt enkelt. S\u00e5 jag har slutat med tr\u00e4ningspassen som varit\ninriktade mot l\u00f6pning, agilityinstrukt\u00f6rsutbildningen \u00e4r avbruten, jag har\nmeddelat karateklubben (underbart g\u00e4ng), jag har g\u00e5tt ur grupper runt\ncanicross, l\u00f6pning o.s.v. Jag \u00e4r s\u00e4ker p\u00e5 att min kropp och h\u00e4lsena kommer\nmeddela mig om den k\u00e4nner sig l\u00e4kt och bara m\u00e5ste f\u00e5 spring, springa igen (ja,\nhoppet finns ju kvar \ud83d\ude2e \ud83d\ude42 ).\n\nJag minns med gl\u00e4dje och tacksamhet k\u00e4nslan jag hade f\u00f6r inte s\u00e5 l\u00e4nge sedan\nd\u00e5 jag sprang Liding\u00f6loppet. Jag minns med v\u00e4rme mig, Mats och Magnus\ntillsammans springande vid torpet i Sk\u00e5ne. \u2764 \u2764 \u2764 Och agilityn tillsammans med\nTim, timmelim mellispudelmys och \u00e4ven med b\u00e4stis Puzzel. De v\u00e4ldigt trevliga\nturerna till djurg\u00e5rden med Puzzel springandes framf\u00f6r mig. Hur han n\u00e4stan\nylade h\u00e4r hemma n\u00e4r jag tog fram dragselen d\u00e5 han blev s\u00e5 ivrig f\u00f6r att f\u00e5\nkomma iv\u00e4g. P\u00e5 v\u00e4g tillbaka med f\u00e4rjan satt han uppkrupen i min famn och m\u00f6s\nmed de l\u00e5nga benen spretandes \u00e5t alla h\u00e5ll och kanter. \u2764 \ud83d\ude00 Imorgon fyller han\n12 \u00e5r s\u00e5 d\u00e5 blir det party!\n\nNaturen finns kvar och h\u00e4rliga utevistelser tillsammans med mina h\u00e4rliga dogs\n(och med Mats f\u00f6rst\u00e5s n\u00e4r vi \u00e4r lediga samtidigt). Jag har hittat tillbaka\ntill den meditativa syssla som virkning och stickning kan vara efter drygt 30\n\u00e5rs uppeh\u00e5ll (om det inte trasslar allt f\u00f6r mycket f\u00f6r d\u00e5 \u00e4r det allt annat \u00e4n\nmeditativt \ud83d\ude00 \ud83d\ude00 ).\n\nJag har mer jobb \u00e4n n\u00e5gonsin nu med hundkurser och privattr\u00e4ningar vilket \u00e4r\nj\u00e4ttekul! N\u00e5got jag verkligen trivs med. T\u00e4vlingslydnaden kommer f\u00e5 mer plats\nfr\u00e5n nu och under 2020/21. Jag gick t\u00e4vlingslydnadsinstrukt\u00f6rsutbildningen\n2012 f\u00f6r duktiga Lotta som sedan ett par \u00e5r finns p\u00e5 Lerkulans hundcenter. Men\ni \u00e4rlighetens namn s\u00e5 har jag inte tr\u00e4nat mycket t\u00e4vlingslydnad sedan dess\n\u00e4ven om m\u00e5nga grundf\u00e4rdigheter \u00e4r de samma inom flera hundsporter. Reglerna\nhar \u00e4ndrats sedan dess o.s.v. Kort och gott s\u00e5 har jag p\u00e5b\u00f6rjat\nuppfr\u00e4schning/vidareutveckling av mina kunskaper inom omr\u00e5det. Mer om det\nfram\u00f6ver. Nu har jag tv\u00e5 obokade dagar framf\u00f6r mig och jag ser bland annat\nfram emot att l\u00e4sa den nya upplagan av boken: Med sikte p\u00e5 10:an av Niina\nSvartberg och Kenth Svartberg (den r\u00f6da till v\u00e4nster).\n\nDen h\u00e4r g\u00e5ngen blev det ett l\u00e5\u00e5\u00e5ngt inl\u00e4gg. \ud83d\ude09\n\n_\u00d6nskar er ALLA fina h\u00f6stdagar! See you..  _\n\n# Cyklandes & promenerandes hundinstrukt\u00f6r i Stockholm med omnejd\u2026\n\n1 maj, 2020Maria Willers L\u00e4mna en kommentar\n\nCykel ink\u00f6pt, testad och godk\u00e4nd \u00e4ven av Milton. \u2764 S\u00e5 nu \u00e4r hundkurserna ig\u00e5ng\nigen vid Universitetet. Funkar j\u00e4ttebra!\n\nHur vi gjorde? F\u00f6rst hade jag cykelkorgen i soffan s\u00e5 Milton fick ligga och\nmysa i den och samtidigt \u00e4ta p\u00e5 ett gott tuggis. Sedan tog jag ut korgen som\nni ser p\u00e5 bilden ovan. Helt ok. sa Milton s\u00e5 d\u00e5 var det dags att haka p\u00e5\nkorgen p\u00e5 cykeln och vi tog oss ut p\u00e5 en promenad med cykel och Milton i korg.\n\u00c4tandes godis p\u00e5 botten i cykelkorgen och kikade ut p\u00e5 omgivningen. I b\u00f6rjan\nfick jag guida s\u00e5 han inte satte upp tassar p\u00e5 kanten n\u00e4r det gick f\u00f6rbi\nhundar eller annat sp\u00e4nnande. V\u00e4ldigt snabbt l\u00e4rde han sig att l\u00f6nen kommer\nn\u00e4r man \u00e4r helt och h\u00e5llet nere i korgen. S\u00e5 nu k\u00e4nner jag mig trygg i att han\n\u00e4r kvar i korgen n\u00e4r jag cyklar (har f\u00f6rst\u00e5s \u00e4nd\u00e5 s\u00e4krat upp s\u00e5 han \u00e4r\nfastsp\u00e4nd och inte kan hoppa ur om det t.ex. skulle dyka upp tja, vad vet jag\u2026\nen hare eller n\u00e5t).\n\nAprop\u00e5 det h\u00e4r med tuggisar. Ett tips \u00e4r att \u00f6verdimensionera benen till era\nhundar. De ben jag har med till Milton p\u00e5 kurs, eller som han f\u00e5r d\u00e5 jag\npysslar med annat \u00e4r alltid i storlek st\u00f6rre. D\u00e5 slipper en oron \u00f6ver att de\nska s\u00e4tta sista lilla snutten i halsen. Jag byter hellre ut tuggisarna efter\nen stund mot n\u00e5got annat gott om jag inte vill de ska vara framme hela tiden.\n\nJag har kommit ig\u00e5ng med kurserna p\u00e5 Skeppsholmen. \ud83d\ude42 Varf\u00f6r har jag inte haft\nkurser d\u00e4r tidigare? \ud83d\ude09 Jag kommer minska ner utbudet vid Universitetet under\npandemin d\u00e5 cykelv\u00e4gen dit inte \u00e4r j\u00e4tteskoj. S\u00e5 Bj\u00f6rkhagen och Skeppsholmen\nkommer vara mina huvudplatser. Kanske det \u00e4ven tillkommer n\u00e5gon mer plats. Det\n\u00e4r framf\u00f6rallt valpkurser, kurser i personsp\u00e5r och s\u00e5 privatlektioner jag\nerbjuder under v\u00e5ren (privat kan ni bli coachade i vardagslydnad, rally,\ntricks, klickertr\u00e4ningsf\u00e4rdigheter, grundmoment f\u00f6r skoj/inf\u00f6r t\u00e4vling). \u00c4r ni\nett g\u00e4ng som vill att jag h\u00e5ller en i kurs i rally eller tricks t.ex. s\u00e5 g\u00e5r\ndet s\u00e4kert att ordna.\n\nJag skulle inte kunna vara n\u00f6jdare \u00e4n vad jag \u00e4r nu med min lilla flock h\u00e4r\nhemma. De synkar s\u00e5 fint ihop alla tre. Milton och Dante leker tillsammans.\nPuzzel och Milton vilar tillsammans i samma b\u00e4dd. Jag upplever att de alla tre\nhar utbyte av varandra h\u00e4r hemma men p\u00e5 olika vis. S\u00e5\u00e5\u00e5 n\u00f6jd!\n\n_Ta hand om er, s\u00e5 h\u00f6rs vi!_\n\n\n\n# Att h\u00e5lla positivt & negativt \u201dsamtidigt\u201d + seeeemester!!!\n\n21 juni, 201721 juni, 2017Maria Willers L\u00e4mna en kommentar\n\nHar verkligen f\u00e5tt \u00f6va mig i att v\u00e4xla mellan positivt och negativt. Vi b\u00f6rjar\nmed det tr\u00e5kiga. I fredags ringde min mans l\u00e4kare och ville direkt ha in honom\nf\u00f6r datortomografi (f\u00f6r er som inte vet s\u00e5 har han haft cancer tidigare i tv\u00e5\nomg\u00e5ngar). Detta efter att ett blodprovssvar visade p\u00e5 alarmerande h\u00f6ga\nleverv\u00e4rden. Nu har vi f\u00e5tt svar och det verkar vara gr\u00f6nt ljus. Jag \u00e4r\nf\u00f6rsiktigt optimistisk och jag ska kunna sl\u00e4ppa det h\u00e4r nu under v\u00e5r semester\nsom b\u00f6rjar imorgon bitti fram till den 3:e juli. L\u00e4karen hoppas och tror det\nkan vara ett felv\u00e4rde\u2026 H\u00e5ller tummarna f\u00f6r det och annars l\u00e4r vi h\u00f6ra n\u00e5got,\nf\u00f6r nu \u00e4r nya prover tagna. S\u00e5 det k\u00e4nns mycket mer positivt nu \u00e4n bara f\u00f6r\nn\u00e5gon timme sedan. \ud83d\ude00\n\nRiktigt positiv var helgen som \u00e4gnats \u00e5t klickertr\u00e4ningsexamen vid Kungs\u00e4ngen\n(stolt \u00f6ver att jag kunde fokusera trots tankar p\u00e5 k\u00e4ra mannen & stor oro).\nBilder s\u00e4ger mer \u00e4n ord, s\u00e5\u00e5\u2026\n\nEfter m\u00e5nga timmar, mycket tr\u00e4ning, m\u00e5nga projektuppgifter och inl\u00e4mnade\nfilmer s\u00e5 blev jag i helgen godk\u00e4nd klickerinstrukt\u00f6r. Tusen tack f\u00f6r pepp och\nst\u00f6ttning ALLA inblandade!\n\nDet d\u00f6k ju upp en eller snarare tv\u00e5 flyttar mitt i pluggandet som tog massor\nmed tid och energi p\u00e5 olika s\u00e4tt. S\u00e5 nu \u00e4r det extra j\u00e4ttesk\u00f6nt att jag\nfaktiskt tog mig igenom utbildningen. Ett extra tack till Morten Egtvedt som\ngett mig massor med bra feedback p\u00e5 alla mina fr\u00e5gor och funderingar och som\nbidrog mycket till att ge mig en fin examenshelg, till min man Mats f\u00f6rst\u00e5s\nsom peppat mig till att prioritera tid f\u00f6r tr\u00e4ning med Dante och strunta i\nr\u00f6ran p\u00e5 hemmaplan och s\u00e5 till Eva-Marie Werg\u00e5rd som funnits d\u00e4r i den viktiga\nbakgrunden med ord som att aldrig ge upp och tro p\u00e5 mig sj\u00e4lv, att forts\u00e4tta\njobba \u00e4ven om det k\u00e4nns k\u00f6rt f\u00f6r allt kan \u00e4ndra sig\u2026 Ett stort tack till min\nh\u00e4rliga Dante som ivrigt h\u00e4ngt med p\u00e5 tr\u00e4ningspassen med gl\u00e4dje och stor lust.\nHan \u00e4r fantastisk trevlig att jobba med!\n\nS\u00e5 h\u00e4r i efterhand kan jag bara konstatera att JA det var ett bra val att g\u00e5\nden h\u00e4r utbildningen. Tillsammans med Hundens hus instrukt\u00f6rsutbildning k\u00e4nns\ndet helt enkelt mer komplett. Vill inte vara utan n\u00e5gon av de tv\u00e5\nutbildningarna. Kompletterar varandra bra!\n\nJa som ni m\u00e4rker kan jag skriva hur mycket som helst s\u00e5 ska sluta nu f\u00f6r NU\ng\u00e5r jag p\u00e5 en r\u00e4tt kort men oj s\u00e5 v\u00e4lbeh\u00f6vlig och viktig ledighet. Vad jag/vi\nska g\u00f6ra? R\u00e4tt gissat! Precis INGENTING som i massor\u2026 d.v.s VARA, naturen,\nkanske simma, ta hand om mig, om oss, om hundarna\u2026 vara tillsammans. \u2764\n\nHar ocks\u00e5 sett till att ha kryssat in \u201dhelgdagar\u201d i kalendern fr\u00e5n det att\nledigheten \u00e4r slut. S\u00e5 viktigt n\u00e4r en faktiskt i stort sett jobbar varje helg\nhela \u00e5ret runt och vardagarna l\u00e4tt blir uppbokade. Viktigt att ta ledigt och\nta hand om sig sj\u00e4lv f\u00f6r att orka, bibeh\u00e5lla gl\u00e4djen och f\u00f6r att orka\nforts\u00e4tta finnas d\u00e4r f\u00f6r andra. Sett flera andra instrukt\u00f6rer som g\u00e5tt in i\nden ber\u00f6mda v\u00e4ggen och den v\u00e4gen vill jag inte vandra.\n\nMed det \u00f6nskar jag ALLA en riktigt TREVLIG SOMMAR!! Back in business 3:e juli\nmed f\u00f6rnyad energi. Det ser jag fram emot. \ud83d\ude00\n\n# Lek med stor och liten hund.\n\n8 februari, 201419 juni, 2018Maria Willers L\u00e4mna en kommentar\n\nVare sig man har en stor eller en liten hund \u00e4r det viktigt och roligt att\nkunna leka **tillsammans.**\n\nDet \u00f6kar samh\u00f6righeten, viljan till samarbete och det \u00e4r riktigt bra att kunna\nbel\u00f6na med lek och inte alltid \u201dbara\u201d med en gottabit. Finns mycket att skiva\nom bel\u00f6ning och lek\u2026 Men h\u00e4r kommer n\u00e5gra bilder. \ud83d\ude42\n\nAtt kunna ge sig h\u00e4n i leken tillsammans, och samtidigt  ha kroppskontroll s\u00e5\nman inte r\u00e5kar ta fel p\u00e5 leksak och fingrar.\n\nAtt p\u00e5 ett positivt s\u00e4tt l\u00e4ra sig att sl\u00e4ppa p\u00e5 kommando. Bra jobbat!\n\nLeka matte!?\n\nL\u00e4ra sig att komma tillbaka med kastade leksaker. Det blir s\u00e5 mycket enklare\noch roligare d\u00e5\u2026 I alla fall i l\u00e4ngden. \ud83d\ude09 (T\u00e4nk p\u00e5 att det ofta \u00e4r allt f\u00f6r\nstressande f\u00f6r hunden att springa efter en kastad pinne/leksak om och om\nigen).\n\n_Mer bus och lek imorgon. \ud83d\ude00_\n\nMARIA WILLERS HUNDKRAFT. F\u00f6r att komma till hemsidan och aktuella kurser,\nklicka p\u00e5 bilden ovan. Copyright 2018\n\n# Instagram\n\nInga Instagram-bilder hittades.\n\n# S\u00f6k p\u00e5 sidan\n\nS\u00f6k\n\n# F\u00f6lj bloggen\n\nAnge din e-postadress f\u00f6r att f\u00f6lja denna blogg och f\u00e5 meddelanden om nya\ninl\u00e4gg via e-post.\n\nE-postadress:\n\nF\u00f6lj\n\n# Hitta oss p\u00e5 Facebook\n\n# Kategorier\n\n  * Dogsen\n    * Dante\n    * Milton\n    * Puzzel\n  * Hundtr\u00e4ning\n    * agility\n    * Grundtr\u00e4ning\n    * Klickertr\u00e4ning\n    * Personsp\u00e5r\n    * Rallylydnad\n    * Tricks, freestyle\n  * Inl\u00e4gg med film\n  * Min tr\u00e4ning\n    * L\u00f6pning, canicross\n    * Prestationspsykologi\n    * Simning\n    * Smoothies, kost, recept\n  * Rest. kategorier ospecificerade\n\n# Arkiv\n\nArkiv V\u00e4lj m\u00e5nad december 2023  oktober 2023  juli 2023  december 2022  juni\n2022  april 2022  februari 2022  maj 2021  mars 2021  februari 2021  december\n2020  september 2020  augusti 2020  juni 2020  maj 2020  mars 2020  februari\n2020  december 2019  oktober 2019  september 2019  augusti 2019  januari 2019\nnovember 2018  september 2018  juli 2018  juni 2018  april 2018  mars 2018\ndecember 2017  september 2017  juni 2017  april 2017  januari 2017  december\n2016  november 2016  oktober 2016  september 2016  augusti 2016  juli 2016\njuni 2016  april 2016  mars 2016  januari 2016  december 2015  november 2015\noktober 2015  september 2015  juli 2015  juni 2015  maj 2015  april 2015  mars\n2015  februari 2015  januari 2015  december 2014  november 2014  oktober 2014\nseptember 2014  augusti 2014  juli 2014  juni 2014  maj 2014  april 2014  mars\n2014  februari 2014  januari 2014  december 2013  november 2013  oktober 2013\nseptember 2013\n\n# Bloggstatistik\n\n  * 18 991 hits\n\nBlogg p\u00e5 WordPress.com.S\u00e4lj eller dela inte min personliga information\n\n  * Prenumerera Prenumenerad\n\n    * Maria Willers med Milton & Tryggve \n\nSkapa konto\n\n    * Har du redan ett WordPress.com-konto? Logga in nu.\n\n  *     * Maria Willers med Milton & Tryggve \n    * Anpassa\n    * Prenumerera Prenumenerad\n    * Registrera\n    * Logga in\n    * Rapportera detta inneh\u00e5ll \n    * Visa webbplats i Inl\u00e4ggsvyn \n    * Hantera prenumerationer\n    * Minimera detta f\u00e4lt\n\n\n\n##\n\n##\n\nLaddar in kommentarer \u2026\n\n\n\nSkriv en kommentar \u2026\n\nE-post (Obligatorisk) Namn (Obligatorisk) Webbplats\n\n###\n\nIntegritet och cookies: Den h\u00e4r webbplatsen anv\u00e4nder cookies. Genom att\nforts\u00e4tta anv\u00e4nda den h\u00e4r webbplatsen godk\u00e4nner du deras anv\u00e4ndning.  \nOm du vill veta mer, inklusive hur du kontrollerar cookies, se:  Cookie-policy\n\n",
    "links": "[]"
}