{
    "summary": "G\u00e5 direkt till textinneh\u00e5llet\n\n  * Nyheter\n  * Lokalt\n  * Sport\n  * SVT Play\n  * Barn\n  * Tv-tabl\u00e5\n  * Alla program\n  * Om SVT\n\n# Vetenskap\n\n# Bel\u00f6ningsbaserad tr\u00e4ning ger mer optimistiska hundar\n\nUppdaterad 21 december 2020Publicerad 18 december 2020\n\nBestraffningsbaserad tr\u00e4ning g\u00f6r hundarna mer stressade och de blir mer\npessimistiska. Det visar en ny studie som har tagit reda p\u00e5 hur hundarna\nsj\u00e4lva m\u00e5r under och efter tr\u00e4ning.  \n\nSpela videon f\u00f6r att se hur forskarna testade om hundarna var optimistiska\neller pessimistiska.\n\n\u00c5sikterna g\u00e5r is\u00e4r n\u00e4r det handlar om hundtr\u00e4ning. Vissa tr\u00e4nare f\u00f6respr\u00e5kar\nbestraffningsbaserad tr\u00e4ning som att rycka i strypkoppel, skrika eller sm\u00e4lla\ntill hunden n\u00e4r hunden inte sk\u00f6ter sig. F\u00f6r att f\u00e5 hunden att sitta kan de\nanv\u00e4nda metoder som att dra i kopplet upp\u00e5t f\u00f6r att sedan sl\u00e4ppa trycket n\u00e4r\nhunden satt sig ner.\n\nAndra tr\u00e4nare f\u00f6respr\u00e5kar bel\u00f6ningsbaserad tr\u00e4ning som att ge godis, klappa\noch ge ber\u00f6m n\u00e4r hunden satt sig ner. Om hunden missk\u00f6ter sig v\u00e4nder de ryggen\ntill hunden.\n\n## Studie p\u00e5 hundtr\u00e4ningsskolor\n\nFram till idag har det inte funnits n\u00e5gon observerande forskning om hur\ntr\u00e4ningen p\u00e5verkar hundarna. Tidigare studier har baserats p\u00e5 enk\u00e4tsvar fr\u00e5n\nhund\u00e4gare. Men nu har forskare p\u00e5 Universidade do Porto i Portugal tagit reda\np\u00e5 hur hundarna m\u00e5r under och efter tr\u00e4ningen.\n\n\u2013 Det h\u00e4r \u00e4r den f\u00f6rsta studie jag k\u00e4nner till d\u00e4r man verkligen g\u00e5tt\nexperimentellt till v\u00e4ga och utv\u00e4rderat hundarnas beteende objektivt, s\u00e4ger\nPer Jensen, professor i etologi p\u00e5 Link\u00f6pings universitet.\n\nStudien genomf\u00f6rdes p\u00e5 sju olika hundtr\u00e4ningsskolor i Portugal. N\u00e5gra skolor\nanv\u00e4nde sig enbart av bestraffningstr\u00e4ning, en grupp enbart av\nbel\u00f6ningstr\u00e4ning och en tredje grupp anv\u00e4nde en mix av de tv\u00e5 olika\ntr\u00e4ningss\u00e4tten. Sammanlagt bestod studien av 92 hund\u00e4garpar och publiceras i\ntidskriften Plos One.\n\nUnder tr\u00e4ningen observerade forskarna hundarnas kroppsspr\u00e5k, som till exempel\nsp\u00e4nda kroppar, gn\u00e4llande och g\u00e4spande. De m\u00e4tte \u00e4ven hundarnas kortisolniv\u00e5er\nf\u00f6re och efter tr\u00e4ningen och utf\u00f6rde ett psykologiskt test f\u00f6r att m\u00e4ta\nhundarnas v\u00e4lbefinnande.\n\n## Bestraffningsbaserad tr\u00e4ning s\u00e4mre f\u00f6r hunden\n\nDet visade sig  att hundarna som fick bestraffningstr\u00e4ning hade h\u00f6gre halter\nav stresshormonet kortisol samt ett mer stressat kroppsspr\u00e5k.\n\nI gruppen som fick bel\u00f6ningstr\u00e4ning kunde forskarna bara se n\u00e5gra f\u00e5 sp\u00e4nda\nkroppar och de uppvisade inte ett stressat kroppsspr\u00e5k i lika stor\nutstr\u00e4ckning som de \u00f6vriga grupperna. \u00c4ven utanf\u00f6r tr\u00e4ningstillf\u00e4llena m\u00e5dde\nhundarna som fick bel\u00f6ningstr\u00e4ning b\u00e4ttre. Det psykologiska testet visade att\nde hundarna var mer optimistiska.\n\n\u2013 Resultaten visar tydligt att bestraffningsbaserad hundtr\u00e4ning leder till\n\u00f6kad stress och f\u00f6rs\u00e4mrar hundarnas v\u00e4lbefinnande p\u00e5 l\u00e5ng sikt, s\u00e4ger Per\nJensen.\n\n  * Elin Wahlgren\n\nUppdaterad21 december 2020 kl 02:40\n\nPublicerad18 december 2020 kl 10:34\n\nHittat spr\u00e5k- eller faktafel i texten? Skriv och ber\u00e4tta.\n\n# Lokal. L\u00e4ttanv\u00e4nd. Opartisk. Ladda ner appen nu!\n\n# S\u00e5 arbetar vi\n\nSVT:s nyheter ska st\u00e5 f\u00f6r saklighet och opartiskhet. Det vi publicerar ska\nvara sant och relevant. Vid akuta nyhetsl\u00e4gen kan det vara sv\u00e5rt att f\u00e5 alla\nfakta bekr\u00e4ftade, d\u00e5 ska vi ber\u00e4tta vad vi vet \u2013 och inte vet. L\u00e4s mer om hur\nvi arbetar.\n\n# Mest tittat Vetenskap\n\n  * # Fr\u00e5gan om varf\u00f6r v\u00e4rldens st\u00f6rsta primat dog ut \u00e4r l\u00f6st\n\n  * # Franska sp\u00f6kanl\u00e4ggningen \u2013 h\u00e4r st\u00e5r liftarna stilla\n\n  * # 1600-talets dejtande: Sova tillsammans \u2013 men inte r\u00f6ra\n\n# Mest l\u00e4st Vetenskap\n\n  * 1\n\n\u00c4ldsta svarta h\u00e5let uppt\u00e4ckt\n\n  * 2\n\nH\u00e4r levde v\u00e5r tre meter l\u00e5nga j\u00e4ttekusin \u2013 nu vet man varf\u00f6r den dog ut\n\n  * 3\n\n1600-talets dejtande: Sova tillsammans \u2013 men inte r\u00f6ra\n\n# Kontakta SVT Vetenskap\n\n  * Mejla redaktionen\n\n  * F\u00f6lj oss p\u00e5 Facebook\n\n  * F\u00f6lj oss p\u00e5 Twitter\n\n  * F\u00f6lj oss p\u00e5 Instagram\n\n  * Ring redaktionen: 08-784 00 00\n\n## Nyheter\n\n  * Startsida\n  * Lokala nyheter\n  * Sport\n  * V\u00e4der\n  * Text-tv\n\n## Tj\u00e4nster\n\n  * SVT Play\n  * Barn\n  * TV-tabl\u00e5\n  * Alla program\n  * \u00d6ppet arkiv\n  * Recept\n\n## Aktuella program\n\n  * Rapport\n  * Aktuellt\n  * Morgonstudion\n  * Sportnytt\n\n## Hj\u00e4lp och kontakt\n\n  * Kontakta SVT\n  * Kontakta SVT Nyheter\n  * Tipsa SVT Nyheter\n  * Om SVT\n  * About SVT\n  * SVT-bloggen\n  * Anm\u00e4l till medieombudsmannen\n  * Om personuppgiftsbehandling och cookies\n  * Cookie-inst\u00e4llningar\n\nAnsvarig utgivare: Anna Schytt|E-post: vetenskapensvarld@svt.se|Telefon:\n08-784 00 00| **\u00a9 Sveriges Television AB**\n\n",
    "links": "[{\"link\": \"https://www.svt.se/\", \"text\": \"\"}, {\"link\": \"https://www.svt.se/nyheter/vetenskap/beloningsbaserad-traning-ger-mer-optimistiska-hundar?mobilmeny=1\", \"text\": \"\"}, {\"link\": \"https://www.svt.se/\", \"text\": \"Nyheter\"}, {\"link\": \"https://www.svt.se/nyheter/vetenskap/beloningsbaserad-traning-ger-mer-optimistiska-hundar?nyhetsmeny=1\", \"text\": \"\"}, {\"link\": \"https://www.svt.se/nyheter/lokalt/\", \"text\": \"Lokalt\"}, {\"link\": \"https://www.svt.se/nyheter/vetenskap/beloningsbaserad-traning-ger-mer-optimistiska-hundar?lokalmeny=1\", \"text\": \"\"}, {\"link\": \"https://www.svt.se/sport/\", \"text\": \"Sport\"}, {\"link\": \"https://www.svt.se/nyheter/vetenskap/beloningsbaserad-traning-ger-mer-optimistiska-hundar?sportmeny=1\", \"text\": \"\"}, {\"link\": \"https://www.svt.se/nyheter/vetenskap/\", \"text\": \"\"}, {\"link\": \"https://www.svt.se/nyheter/vetenskap/har-levde-var-tre-meter-langa-jattekusin-nu-vet-man-varfor-den-dog-ut\", \"text\": \"\"}, {\"link\": \"https://www.svt.se/nyheter/vetenskap/se-spokanlaggningen-en-av-frankrikes-over-hundra-overgivna-skidorter\", \"text\": \"\"}, {\"link\": \"https://www.svt.se/nyheter/vetenskap/1600-talets-dejtande-sova-tillsammans-men-inte-rora\", \"text\": \"\"}, {\"link\": \"https://www.svt.se/nyheter/vetenskap/aldsta-svarta-halet-upptackt\", \"text\": \"\u00c4ldsta svarta h\u00e5let uppt\u00e4ckt\"}, {\"link\": \"https://www.svt.se/nyheter/vetenskap/har-levde-var-tre-meter-langa-jattekusin-nu-vet-man-varfor-den-dog-ut\", \"text\": \"H\u00e4r levde v\u00e5r tre meter l\u00e5nga j\u00e4ttekusin \u2013 nu vet man varf\u00f6r den dog ut\"}, {\"link\": \"https://www.svt.se/nyheter/vetenskap/1600-talets-dejtande-sova-tillsammans-men-inte-rora\", \"text\": \"1600-talets dejtande: Sova tillsammans \u2013 men inte r\u00f6ra\"}, {\"link\": \"https://www.svt.se/\", \"text\": \"Startsida\"}, {\"link\": \"https://www.svt.se/nyheter/lokalt/\", \"text\": \"Lokala nyheter\"}, {\"link\": \"https://www.svt.se/sport/\", \"text\": \"Sport\"}, {\"link\": \"https://www.svt.se/vader/\", \"text\": \"V\u00e4der\"}, {\"link\": \"https://www.svt.se/text-tv/100\", \"text\": \"Text-tv\"}, {\"link\": \"https://www.svt.se/barnkanalen/\", \"text\": \"Barn\"}, {\"link\": \"https://www.svt.se/recept\", \"text\": \"Recept\"}, {\"link\": \"https://www.svt.se/nyheter/sa-kontaktar-du-svt-nyheter\", \"text\": \"Kontakta SVT Nyheter\"}, {\"link\": \"https://www.svt.se/nyheter/tipsa-svt-nyheter\", \"text\": \"Tipsa SVT Nyheter\"}, {\"link\": \"https://www.svt.se/kontakt/cookies-och-personuppgifter\", \"text\": \"Om personuppgiftsbehandling och cookies\"}, {\"link\": \"https://www.svt.se/\", \"text\": \"\"}]"
}