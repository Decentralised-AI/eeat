{
    "summary": "Skip to content\n\nMenu\n\n__\n\n  * Hund\n    * Artiklar\n    * Hundf\u00f6rs\u00e4kring\n    * Hundtr\u00e4ning\n    * Hundraser\n    * Recensioner\n  * Katt\n    * Kl\u00f6sm\u00f6bler\n    * Matplats\n    * N\u00e4ring & Diet\n    * Till utekatten\n    * Toalett & Behov\n    * Transport\n  * Fr\u00e5ga en veterin\u00e4r\n  * Rabattkoder & Erbjudanden\n\n# S\u00e5 ut\u00f6var du bel\u00f6ningsbaserad hundtr\u00e4ning (3 tips till nyb\u00f6rjare)\n\nL\u00e4r dig vad bel\u00f6ningsbaserad hundtr\u00e4ning \u00e4r och hur du ut\u00f6var det\n\n  * ** Emma Tengvall **\n  * Uppdaterad: 7 januari, 2024\n\n\u00c4ven ifall man kanske inte finner det s\u00e4rskilt intressant att tr\u00e4na hund s\u00e5 \u00e4r\ndet alltid bra att ha lite koll p\u00e5 grundl\u00e4ggande bel\u00f6ningsbaserad hundtr\u00e4ning.\nDet \u00e4r en stor f\u00f6rdel i det fall att du m\u00e4rker att din hund b\u00f6rjar utveckla\nolater eller r\u00e4dslor, eller ifall du har ett s\u00e4rskilt \u00f6nskat beteende som du\nvill att din hund ska kunna utf\u00f6ra.\n\n**Missa inte:En nyb\u00f6rjarguide f\u00f6r klickertr\u00e4ning!**\n\nF\u00f6r att du ska slippa l\u00e4gga \u00e4ndl\u00f6sa timmar och f\u00f6rvirring inf\u00f6r\ninl\u00e4rningsmomentet s\u00e5 har vi nu skapat en liten genomg\u00e5ng som ska l\u00e4ra dig\nallt du beh\u00f6ver veta. Innan vi k\u00f6r ig\u00e5ng med sj\u00e4lva genomg\u00e5ngen av proceduren\nfinns har jag n\u00e5gra viktiga f\u00f6rord.\n\n**Inneh\u00e5ll - Bel\u00f6ningsbaserad hundtr\u00e4ning** visa\n\nVad \u00e4r bel\u00f6ningsbaserad hundtr\u00e4ning?\n\nVad inneb\u00e4r bel\u00f6ningsbaserad hundtr\u00e4ning?\n\n1\\. Min hund \u00e4r inte f\u00f6rtjust i godis\n\n2\\. Ta pauser\n\n3\\. G\u00e5 med i hundforum!\n\nP\u00e5minnelse; det \u00e4r alltid bra att bibeh\u00e5lla ett bra hull p\u00e5 hunden.\n\n## Vad \u00e4r bel\u00f6ningsbaserad hundtr\u00e4ning?\n\nEn v\u00e4ldigt, v\u00e4ldigt vanlig myt och missuppfattning \u00e4r att hundar beh\u00f6ver veta\n\u201dvem som best\u00e4mmer\u201d. Det pratas ibland om att man som hund\u00e4gare ska vara\nflockledaren, och att man ska vara str\u00e4ng i uppfostran. Detta \u00e4r tyv\u00e4rr en\nv\u00e4ldigt vanlig myt, baserad p\u00e5 underm\u00e5lig forskning.\n\nNyare studier visar att det inte finns n\u00e5gra bel\u00e4gg f\u00f6r att dominans existerar\nmellan olika arter och att bestraffningsbaserad tr\u00e4ning ger s\u00e4mre resultat \u00e4n\nbel\u00f6ningsbaserad tr\u00e4ning, s\u00e5 kallat positiv f\u00f6rst\u00e4rkning. Av den anledningen\ns\u00e5 \u00e4r bel\u00f6ningsbaserad tr\u00e4ning den b\u00e4sta v\u00e4gen att g\u00e5 f\u00f6r att f\u00e5 b\u00e4st\nresultat.\n\n### Vad inneb\u00e4r bel\u00f6ningsbaserad hundtr\u00e4ning?\n\nBel\u00f6ningsbaserad tr\u00e4ning \u00e4r ungef\u00e4r vad det l\u00e5ter som; bel\u00f6na n\u00e4r hunden g\u00f6r\nr\u00e4tt!\n\nBeroende p\u00e5 hur just din hund \u00e4r till s\u00e4ttet kan man l\u00e4ra in att en viss\nmarkering fr\u00e5n din sida inneb\u00e4r att hunden utf\u00f6r ett o\u00f6nskat beteende som ska\nupph\u00f6ra, men i \u00f6vrigt inneb\u00e4r bel\u00f6ningsbaserad tr\u00e4ning att man fokuserar p\u00e5\ndet som hunden g\u00f6r bra, och ignorerar alternativt o\u00f6nskade beteenden p\u00e5 ett\nicke-aggressivt, neutralt s\u00e4tt.\n\nAnpassa din approach till individen; hunden ska aldrig f\u00e5 en negativ k\u00e4nsla ur\neran tr\u00e4ning. M\u00e5let \u00e4r att hunden ska vilja tr\u00e4na och vilja g\u00f6ra r\u00e4tt, snarare\n\u00e4n att vara orolig f\u00f6r att g\u00f6ra fel.\n\n## 1\\. Min hund \u00e4r inte f\u00f6rtjust i godis\n\nDetta \u00e4r ett vanligt problem! Det finns ett par tips och tricks att ta till.\n\n  * **B\u00f6rja med att prova olika godisar!** Kanske kan du luska ut vad som faller din hund i smaken. Vissa kanske f\u00f6redrar smak av lever, andra kanske gillar mjukost i tub. Prova att sk\u00e4ra upp skivbar leverpastej, l\u00f6kfria k\u00f6ttbullar, pannkaka, torkad blodpudding, kokt kyckling eller torkad in\u00e4lvsmat \u00e4r n\u00e5gra av f\u00f6rslagen jag har.\n  *  **Testa att variera godis!** Inf\u00f6rskaffa flera olika varianter, l\u00e4gg alla i samma beh\u00e5llare och ge en slumpvist utvald godis f\u00f6r varje g\u00e5ng. Detta \u00f6kar sp\u00e4nningen en aning.\n  *  **Erbjud \u201djackpots\u201d.** N\u00e4r hunden gjort n\u00e5gonting riktigt bra, klicka en g\u00e5ng och ge flera godisar efter varandra, eller kasta ut n\u00e5gra stycken p\u00e5 golvet.\n  *  **Bel\u00f6na efter bel\u00f6ningen!** Ifall du har en hund som f\u00f6redrar att leka s\u00e5 kan du skapa en positiv association genom att erbjuda lek direkt efter att hunden tagit emot godis. Att g\u00f6ra detta kontinuerligt kommer slutligen att g\u00f6ra \u00e4ven godiset till en h\u00e4rlig grej f\u00f6r din hund. Med lite fantasi kan man g\u00f6ra det p\u00e5 andra s\u00e4tt; det viktiga \u00e4r att hunden alltid ska f\u00e5 godis vid en positiv k\u00e4nsla eller h\u00e4ndelse.\n  *  **Tr\u00e4na n\u00e4r hunden \u00e4r hungrig.** Dra ut lite p\u00e5 frukosten eller kv\u00e4llsm\u00e5let, planera din tr\u00e4ning innan det \u00e4r dags f\u00f6r hunden att \u00e4ta. En \u00f6kad aptit \u00e4r verkligen till f\u00f6rdel h\u00e4r.\n\nDetta kan ta tid! Det kan vara jobbigt och frustrerande och ledsamt och allt\nd\u00e4remellan men det g\u00e5r att f\u00e5 sin hund att uppskatta godis! Jag har sj\u00e4lv g\u00e5tt\nigenom detta, det tog tid men jag har aldrig gett upp och nu har jag en hund\nsom \u00e4lskar godsaker!\n\n## 2\\. Ta pauser\n\nN\u00e5got riktigt underskattat \u00e4r att ta pauser! M\u00e5nga s\u00e5na, ibland l\u00e4ngre pauser\nkan verkligen vara till f\u00f6rdel. Har man riktigt kul n\u00e4r man tr\u00e4nar hund \u00e4r det\nl\u00e4tt att \u00f6vertr\u00e4na. Det kanske inte ser mycket ut f\u00f6r v\u00e4rlden, men det \u00e4r\nanstr\u00e4ngande f\u00f6r hundar att mentalt stimuleras. En \u00f6verstimulerad hund kan ha\nlika mycket och liknande symtom som en understimulerad hund.\n\nEn typisk tr\u00e4ningstimme f\u00f6r mig \u00e4r uppdelad i sessioner. En klickersession \u00e4r\nrunt 5-10 minuter l\u00e5ng, och f\u00f6ljs av en kort paus p\u00e5 runt 5-15 minuter. Ibland\nkan jag ta v\u00e4ldigt l\u00e5nga pauser mellan varven. hunden beh\u00f6ver tid f\u00f6r att\nsm\u00e4lta det den just f\u00e5tt l\u00e4ra sig. \u00c4ven att l\u00e4gga klickertr\u00e4ningen p\u00e5 is ett\nkortare tag kan visa sig ge positiva resultat n\u00e4r ni b\u00f6rjar igen.\n\n## 3\\. G\u00e5 med i hundforum!\n\n\u00c4r det n\u00e5gonstans jag har l\u00e4rt mig om hundtr\u00e4ning s\u00e5 \u00e4r det i hundgrupper p\u00e5\nfacebook. D\u00e4r finns massor av fr\u00e5gor, svar, r\u00e5d och diskussioner som ger en\nmassvis av insikt och kunskap. Anamma detta! anv\u00e4nd s\u00f6kfunktionerna. Har du\nfastnat i din hundtr\u00e4ning? G\u00f6r d\u00e5 research. F\u00f6rs\u00f6k att lokalisera vad som g\u00f6r\ndet problematiskt och st\u00e4ll fr\u00e5gan till andra med erfarenhet, eller s\u00f6k p\u00e5\nyoutube. Det \u00e4r viktigt att inte dra sig f\u00f6r att anv\u00e4nda internet till detta.\n\n## P\u00e5minnelse; det \u00e4r alltid bra att bibeh\u00e5lla ett bra hull p\u00e5 hunden.\n\nEn hund med lagom hull kommer att orka prestera b\u00e4ttre. Det kan vara bra att\nh\u00e5lla extra uppsikt \u00f6ver hundens hull eftersom olika aktivitet tenderar att\nskapa f\u00f6r\u00e4ndring. Ifall du tr\u00e4nar mycket sm\u00e5tricks hemma i vardagsrummet kan\ndet ske att hunden f\u00e5r mer bel\u00f6ning \u00e4n vad den g\u00f6r av med i energi. En hund\nsom tr\u00e4nar mer anstr\u00e4ngande, aktiva moment utomhus g\u00f6r av med mer energi, och\nkan beh\u00f6va kompensera f\u00f6r det. I v\u00e5ran artikel om hundfoder finner du bra\nj\u00e4mf\u00f6relser mellan alla m\u00f6jliga olika sorters foder. Det kan vara bra att ha i\n\u00e5tanke.\n\nKategorier: Artiklar, Hundar\n\nF\u00f6reg\u00e5ende:\n\n\u00ab Cockerpoo\n\nN\u00e4sta:\n\nKan hundar \u00e4ta selleri? (f\u00f6rdelarna med selleri till hundar) \u00bb\n\nSkriven av:  ** Emma Tengvall **\n\nHundtr\u00e4nare och hundpsykolog. Typisk hundtjej med m\u00e5nga \u00e5r av erfarenhet med\nhundar.\n\nRelaterade Artiklar:\n\n  * Hundtr\u00e4ning & milj\u00f6anpassning (det h\u00e4r \u00e4r skillnaden)\n  * Agility f\u00f6r nyb\u00f6rjare (kom ig\u00e5ng med agility enkelt)\n  * Lydnad f\u00f6r nyb\u00f6rjare (s\u00e5 fungerar det)\n  * 10 B\u00e4sta hundraserna f\u00f6r nyb\u00f6rjare (& raser att undvika)\n  * V\u00e4lj r\u00e4tt foder till din hund (7 tips)\n  * K\u00f6pa hund \u2013 Uppf\u00f6dare, pris, tips och viktigt att t\u00e4nka p\u00e5\n  * D\u00e4rf\u00f6r l\u00e5ter hunden i s\u00f6mnen (+tips)\n  * D\u00e4rf\u00f6r sover valpar s\u00e5 mycket (+ enkla tips)\n  * L\u00e4r din valp att sluta bita p\u00e5 saker (10 enkla tips)\n\nL\u00e4mna en kommentar\n\nAvbryt svar\n\nDin Kommentar\n\nDitt namn* Din email*\n\nSpara mitt namn, min e-postadress och webbplats i denna webbl\u00e4sare till n\u00e4sta\ng\u00e5ng jag skriver en kommentar.\n\nCurrent ye@r *\n\nLeave this field empty\n\n__\n\nRelaterade Artiklar\n\n  * Hundtr\u00e4ning & milj\u00f6anpassning (det h\u00e4r \u00e4r skillnaden)\n  * Agility f\u00f6r nyb\u00f6rjare (kom ig\u00e5ng med agility enkelt)\n  * Lydnad f\u00f6r nyb\u00f6rjare (s\u00e5 fungerar det)\n\nSenaste Artiklarna\n\n  * Amerikansk cocker spaniel\n  * B\u00e4sta hundg\u00e5rden 2024 \u00bb B\u00e4st i test\n  * Kan hundar \u00e4ta n\u00e4tmelon? (5 bra vitaminer)\n\n##  Hitta mer information\n\n__\n\n  * Om Domesticerat\n  * Integritetspolicy\n  * Kontakt\n  * Sitemap\n\n__ __ __ __ __\n\nCopyright \u00a9 2024 Domesticerat. All Rights Reserved.\n\n",
    "links": "[{\"link\": \"https://www.domesticerat.se/beloningsbaserad-hundtraning/#respond\", \"text\": \"Avbryt svar\"}]"
}